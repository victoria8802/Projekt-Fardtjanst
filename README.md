Moment 3.1 - Förarbete och prototyp
Förarbete
För att kunna skapa en så användbar webbplats som möjligt krävs att du läser på om färdtjänst, tar reda på din målgrupp och vilka funktioner som skulle behövas genom att tänka dig in i målgruppen.


Vad du måste göra:
•	Samla information om vad färdtjänst är och hur det fungerar, kolla också vilka regler som gäller.
•	Målgruppsanalys - Fundera kring målgruppen samt dess behov.
•	Personas - Ta fram minst två personas utifrån din målgrupp. Sammanställ dessa med en faktaruta med demografi, kort beskrivning samt med en bild (kan vara riktiga eller fiktiva personas).
•	Scenarier - Sätt in dina personas i ett sammanhang. Beskriv scenarier där dina personas använder din webbtjänst. Minst en per persona.
•	Kravlista - Vad måste finnas med på webbplatsen? Så som funktioner och övriga krav på webbplatsen, tänk en kravlista en kund skulle skriva till dig som utvecklare.
Skapa prototyp
Du ska utifrån ditt förarbete skapa en enklare prototyp i programmet Figma. Denna prototyp ska vara något interaktiv så att det går att klicka runt och testa din prototyp och se hur du har tänkt. Tänk på att redan här utföra tester så som att kolla att det är tillräckligt med kontraster mellan för- och bakgrund. Formulera och utforma dina texter så de blir så läsbara och tillgängliga som möjligt. Det är inte godkänt att använda platshållartexter så som Lorem ipsum.

Denna prototyp ska delas som en länk. Sedan skapar du en nytt inlägg i ditt gruppforum där du förklarar kort hur du tänkt, vem du skapar din webbplats åt och så vidare samt infogar länken till din Figma-prototyp.


Vad prototypen ska visa:
•	En väldefinerad grafisk profil.
•	Information om vad färdtjänst är, regler och hur färdtjänst fungerar.
•	Hur användaren ska kunna boka, avboka och ändra en färdtjänstresa.
•	Hur användaren ska kunna boka återkommande färdtjänstresor.
En återkommande resa är en resa som återkommer varje vardag, en gång i veckan/månaden eller liknande.


Lägg gärna till fler funktioner som du anser kan vara användbara och tillföra något till webbplatsen.
Test av prototyp
Du ska testa övriga kurskamraters prototyper i din grupp samt kommentera genom att svara på deras foruminlägg. Skriv saker du tänkte på, om det är något som kan förbättras, om du fastnade på något och så vidare.

Tester kurskamrater gör på din prototyp får du användning för när du sedan vidareutvecklar och förbättrar ditt projekt.

Vilka ändringar du gjort efter test är viktigt att du får med i din inlämning. Visa gärna före- och efterbilder på dina ändringar.
Inlämning
Att lämna in:
•	Länk till din Figma-prototyp.
•	Lämna in målgruppsanalys, personas, scenarier och kravlista i en PDF-fil. Beskriv också ditt arbete med prototypen samt förbättringar du valt att göra efter feedback.
Lämna in i inlämningslådan för Moment 3.1 - Förarbete och prototyp, länken lägger du som en kommentar.
Moment 3.2 - Skapa webbplats
Skapa webbplatsen
Skapa sedan en webbplats med hjälp av HTML, CSS och JavaScript där du utgår från din prototyp. Webbplatsen behöver inte ha någon bakomliggade funktionalitet (som kopplingar till databaser) men det ska framgå hur du har tänkt. Mycket kan göras med JavaScript till exempel visa och dölja objekt.


Tänk på:
•	Att tillgänglighetsanpassa din sida så långt det är möjligt. Följ riktlinjer från webbriktlinjer.se och anpassa din kod utifrån det. De viktigaste riktlinjerna är WCAG upp till nivå AA.
•	Använd dig av olika testverktyg för att testa användbarheten och tillgängligheten för din webbplats.
•	Se till att koden validerar enligt W3C.
•	Se till att din webbplats är responsiv och fungerar på olika enheter. Med ett eller flera navigeringssystem som fungerar väl på stora som små skärmar.
•	Om du bryter mot några konventioner måste du kunna motivera det.
•	Att ha en informationssida med tillgänglighetsredogörelse.
Användartester
Du ska utföra användartester på din webbplats med tre olika personer. Utgå efter Steve Krugs användartest som ligger under läsanvisningar för momentet. Gör en översättning av hans version till svenska så att du kan använda mallen för dina användartester. Du gör som du vill om du vill spela in skärmen under användartesterna, men det kan vara bra för att kunna utvärdera resultatet.

Tänk på att förbereda användartesterna i förväg, så att du har flera färdiga uppgifter för testaren att utföra.

Dokumentera dina tester och skriv en utvärdering i rapporten, vad verkade funka bra? Vad funkade mindre bra? Observerade du något som användarna fastnade? Kanske de gjorde något annorlunda mot för vad du tänkte vid utveckling? Gör även förbättringar på din webbplats utifrån resultatet i din utvärdering.
Rapportskrivning
Du ska skriva en kortfattad rapport där du sammanfattar ditt arbete med användartesterna samt förbättringar du valt att göra utifrån testerna. Det är viktigt att du får med vilka val du gjort och varför.


Rapporten ska vara i storleksordning på 2-5 sidor exlusive försättsblad, innehållsförteckning med mera. Använd Mittuniversitetets rapportmall för tekniska rapporter, för denna uppgift är "Laborationsrapport - praktiskt laboration" lämplig.


Det vi vill läsa i din rapport är hur användartesterna gått till, din utvärdering av dessa samt förbättringar du valt att göra. Visa gärna illustrationer på före och efter förändringar.


Skriv också ett avsnitt med dina slutsatser om projektet, vad har du lärt dig? Vad har gått bra och vad har gått mindre bra? Om du skulle göra projektet på nytt, skulle du göra något annorlunda?


Använd med fördel illustrationer i din rapport. Tänk dock på att alla illustrationer ska märkas ut (exempel: Figur 1.1) och refereras till i din löpande text - exempel: "Som Figur 1.1 visar...".
Publicering
Publicera din färdiga webbplats på en publikt tillgänglig webbhost, till exempel studenter.miun.se.


Var noga att testköra alla delar för att säkerställa att allting fungerar innan presentation och inlämning.
Inlämning
Att lämna in:
•	Din rapport i PDF-format
•	Länk till din publicerade webbplats
Lämna in i inlämningslådan för Moment 3.2 - Webbplats, länken lägger du som en kommentar.


Redovisning av uppgiften
Uppgiften ska redovisas live via Zoom i mindre grupper. En Doodle kommer läggas upp där det går att välja ett datum och tid som passar. Redovisningen ska vara ungefär 7-10 min lång. Dela din skärm och klicka runt och visa hur din webbplats fungerar.


Saker att ta upp i din redovisning:
•	Hur du sektionerat din webbplats - vilka delar, och vilka funktioner finns?
•	Hur din process sett ut för att skapa en så användbar webbplats som möjligt.
•	Visa hur du bokar en resa, en återkommande resa samt avboka en resa.
•	Vad du gjort för att få en hög tillgänglighet på sidan.
•	Vilka tester du har gjort på din webbplats för att säkerställa hög användbarhet och tillgänglighet.
•	Andra saker du finner lämpliga eller vill lyfta fram.
Kommentera en kurskamrat
Du ska också ge en kort kommentar (1-2 minuter) till en annan kurskamrat i samma redovisningsgrupp, vad tycker du personen lyckats gjort användbart och vad hade kunnat göras annorlunda? Vilken kurskamrat du ska kommentera får du veta några dagar innan redovisningen. Hör gärna av dig till din kurskamrat i förväg så du hinner förbereda dig.
Betygsättning
Uppgiften betygssätt med antingen "Godkänd", eller "Underkänd med chans till komplettering".



